![](images/RCDTAllLogo.png)

# Light EDGE Learning Estimator challenge

![](images/poster.png)

Het stroomnet loopt in snel tempo vol, door spanningsproblemen kunnen bijvoorbeeld steeds meer zonnepanelen, laadpalen, et cetera niet meer worden aangesloten en mensen moeten steeds langer wachten op hun verzwaarde aansluitingen.  De energie-transitie zorgt voor drukke jaren voor de netwerkbedrijven als Alliander.   
Digitalisering brengt ook steeds meer mogelijkheden, zoals netsturing op afstand en beter inzicht in waar congestie aanwezig is en op gaat treden. Alliander werkt hard aan verschillende innovaties die in de toekomst veel van onze huidige en toekomstige issues gaan oplossen en nieuwe mogelijkheden creëert voor klanten en partners. 

Zo wordt bij Research Center for Digital Technologies (RCDT) gekeken naar de mogelijkheden van de Digital Mesh (DM). Binnen DM doen we we onderzoek naar een decentrale opzet van Smart Assets die voorzien zijn van ‘intelligentie’ in de vorm van computer, storage en communicatie. Wanneer hardware goedkoper, krachtiger en kleiner wordt, zullen we deze 'intelligentie' in elke asset gaan aantreffen.  Elke asset kan dan life-time recording van zichzelf realiseren en autonoom acties uitvoeren. 

Als mogelijk onderdeel van de 'intelligentie' zien wij een Light EDGE Learning Estimator, die periodiek een voorspelling maakt en daarmee gezamenlijk op wijkniveau anticiperen op problemen mogelijk maakt.  Deze software moet dan wel werken op beperkte hardware, zoals de Raspberry Pi, die vervolgens aan de slimme meter bij jou thuis wordt bevestigd. De software geeft vervolgens twee keer per dag een voorspelling van jouw energiepatronen, zowel verbruik als opwek. Mocht er iets in jouw gebruik veranderen, door bijvoorbeeld de aanschaf zonnepanelen of een elektrische auto, dan heeft de Estimator zich binnen enkele dagen aangepast en volgen nieuwe goede voorspellingen.  

De Light EDGE Learning Estimator is dus een continuous learning, voorspellend algoritme dat draait op lichte hardware dat zich bevindt aan de uiteinden van het netwerk. De voordelen voor gebruikers en Alliander op een rijtje: 

Voordelen voor gebruikers: 
- Inzicht in verbruik en de drukke uren die voor problemen kunnen zorgen 
- Privacy-gevoelige data blijft veilig bij jou 
- Door drukke periodes te vermijden : minder stroomstoringen 

Voordelen voor Alliander: 
- Minder storingen als mensen gaan anticiperen op drukte 
- Minder datastromen, de data blijft lokaal 
- Real-time inzicht in het net, waardoor netbeheer betrouwbaarder en betaalbaarder wordt 

In deze challenge gaan jullie aan de slag om dit stukje software te ontwikkelen. Hier staat natuurlijk ook iets tegenover:  
**Naast eeuwige roem, is de hoofdprijs €1.000,-. De deadline voor inzenden is 6 februari 2022, 23:59.**

Verdere instructies voor de challenge zijn [hier](LLEProtocol.pdf) te vinden vanaf vrijdag. Bij onduidelijkheden, zoek vooral contact.

**Veel plezier!** 

N.B. 
1. Schrijf je [HIER](https://docs.google.com/forms/d/1KAlcNgMeU62mEw3YGnrdtdb8G_-K46DM0Ep_UzFGNNk/) in voor de challenge. 
2. Nadat je je hebt ingeschreven, krijg je een link naar een NDA en verwerkersovereenkomst. Om met echte data te werken, dienen deze ondertekend te worden.
3. Nadat deze ondertekend zijn, krijg je van ons toegang tot de data en verdere instructies, en kan je aan de slag.

